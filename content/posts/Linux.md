+++ 
draft = false
date = 2025-11-05T18:29:52+03:30
title = "گنو/لینوکس چیست ؟"
description = "مقاله درمورد لینوکس"
authors = ["Nima Najvaei"]
tags = ["Linux"]
categories = ["Tech"]
readingTime = "5 min"

+++

### گنو/لینوکس چیست؟
---
گنو یک سیستم عامل آزاد و مخفف "گنو یونیکس نیست" (GNU's Not Unix)است، دلیل این نام به خاطر این بود که طراحی گنو شبیه یونیکس است و همچنین گنو جزء نرم‌افزارهای آزاد بوده و از کد های یونیکس استفاده نمیکند. ریچارد استالمن موسس بنیاد نرم‌افزار آزاد، کار خود در دانشگاه MIT را در سال 1971 آغاز کرد. در آن زمان نرم‌افزارهای آزاد، همکاری برنامه‌نویسان و کاربران، به اشتراک‌گذاری کد و ... رواج داشت.
تا اینکه در دهه‌ی 80 میلادی انحصار و تجاری شدن نرم‌افزارها شدت گرفت. پروژه‌ی گنو جنبشی بر علیه محدودیت‌ها و موانع اعمال‌شده توسط صاحبان نرم‌افزارهای انحصاری و با هدف طراحی نرم‌افزار آزاد بود. قدم اول ایجاد یک سیستم عامل آزاد بود. طراحی گنو در سال 1983 میلادی توسط ریچارد استالمن اغاز شد؛ استالمن همچنین در سال 1985 بنیاد نرم‌افزار آزاد را بیشتر با هدف جذب سرمایه برای توسعه‌ی گنو تاسیس کرد.